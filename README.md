# Project-groep-3
Repository voor opdrachten les07 TDD/spel
Team-opdrachten. Opdracht 7.3: jullie eigen spel (60 min). Maak een repository aan op github voor jullie spel. Voeg alle teamleden toe als contributor, zodat iedereen kan pushen. Publiceer de URL van jullie repository op Slack in #les07_project, zodat alle teams met elkaar mee kunnen kijken. Bespreek samen welke mogelijkheden jullie spel zou moeten hebben. Geef die mogelijkheden een prioriteit (MoSCoW: Must have, Should have, Could have, Won’t have (yet)). Beschrijf de Must en Should mogelijkheden als User Stories. Ontwerp samen een spelbestand in JSON-formaat. Plaats deze op github.

Opdracht 7.4: ontwerp (60 min). Maak in https://www.draw.io/ een UML class diagram met de belangrijkste classes van de implementatie van jullie spel. Denk aan bijvoorbeeld classes Game, Location, Command, Player, enz. Welke eigenschappen (properties) en functies (methods) kun je op voorhand al bedenken voor deze classes?

Opdracht 7.5: TDD (90 min). TDD staat voor test-driven development. Hierbij ontwikkel je eerst de test, dan de eenvoudige code, dan verbeterde code (refactoring). Onderstaand figuur toont dit schematisch met stoplichtkleuren (dit wordt vaak aangeduid met Red-Green-Refactor ): afbeelding. Verdeel de classes uit de vorige opdracht onder de teamleden. Bedenk één-voor-één unittests voor de methods uit de vorige opdracht en implementeer steeds de bijbehorende functionaliteit. Implementeer elke class in zijn eigen Python bestand (dus bijvoorbeeld class Game in bestand game.py ). Denk aan de Python test extensie voor Visual Studio Code. Het zal blijken dat je soms classes van een ander nodig hebt om je eigen class te testen. Stem onderling af welke methods eerst getest en geïmplementeerd moeten worden. Gebruik hiervoor het Scrum-board van github. Deel bestanden steeds tussentijds via github.
Opdracht 7.6: integratie (60 min). Push alle geïmplementeerde classes en tests naar github. Zorg dat iedereen de actuele en complete broncode op zijn laptop heeft. Schrijf samen tests om te controleren of de samenwerking tussen de bestanden goed loopt. Markeer het eindresultaat op github als release v0.1
Opdracht 7.7: feedback (90 min). Kijk op de repositories van de andere teams en kijk hoe je hen kunt helpen met de dingen die je in de voorgaande opdrachten hebt geleerd. Post tips en suggesties als issue bij de betreffende repository op github. Hanteer de volgende richtlijnen:
1. formuleer je issue constructief (het doel is elkaar te helpen verbeteren)
2. geef duidelijk aan wat je nu hebt gezien in de repository
3. geef duidelijk aan (bij voorkeur met voorbeelden) hoe je denkt dat het beter zou
Kunnen. Je krijgt dus ook feedback van andere teams op je code. Ken elk issue toe aan aan teamlid.
Dit teamlid handelt het issue verder af. Tips:
1. Elke issue verdient een serieuze reactie, ook als je het er niet mee eens bent
("feedback is een cadeautje").
2. Vraag om toelichting als je de issue niet duidelijk vindt.
3. Geef argumenten als je het niet met de issue eens bent.
4. Geef aan wat je verder met het issue gaat doen.
Bepaal als team welke issues jullie daadwerkelijk overnemen (op basis van de Musts en
Shoulds van opdracht 7.3) en implementeer deze.
Markeer het eindresultaat op github als release v0.2

Opdracht 7.8: presentatie (60 min). Bereid een presentatie voor die jullie woensdagochtend geven voor de groep. Geef tenminste aandacht aan de volgende punten:
● class diagram: wat is de structuur van jullie code?
● lessons learned technisch: welke technische inzichten willen jullie delen met de
groep?
● lessons learned process: hoe verliep de samenwerking binnen het team?
● restpunten: wat had je graag nog willen doen, maar is niet gelukt?
● demo: korte walkthrough van de code en de tests
De presentatie mag maximaal 15 minuten duren.
Opdracht 7.9: overige functies (optioneel). Als opdracht 7.5, maar nu met de Could (en eventeel Won't) functies van opdracht 7.3 voor zover de tijd dat toestaat. Markeer het eindresultaat op github als release v0.3

